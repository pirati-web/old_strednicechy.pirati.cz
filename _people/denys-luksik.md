---
name:        Jan Loužek
layout:      lide
img:         jan-louzek.jpg
description: Wikipedista, fotograf a zveřejňovač klubu zastupitelů na Magistrátu.
---

**Bc. Jan Loužek** (*9. července 1986, Písek) vystudoval Vyšší odbornou školu managementu, obor Aplikace výpočetní techniky a Filozofickou fakultu Univerzity Karlovy, obor Jihovýchodoevropská studia. Strávil jeden semestr svých studií v Novém Sadu, na severu Srbska. Po škole se krátkodobě zabýval mezinárodním obchodem. Pochází z Jižních Čech, ale žije od dětství v Praze. Je registrovaným příznivcem Pirátské strany (není členem) a angažuje se také v hnutí [Wikimedia][3]. Rád cestuje (absolvoval např. [poutní cestu do Santiaga de Compostela][5]) a zajímá se o celou řadu věcí, mezi které patří např. fotografování, lingvistika, nebo historie.

S Piráty spolupracuje již po delší dobu; prvním jeho „pirátským“ počinem byl [proslov][4] na demonstraci proti ACTA v Bělehradě v únoru 2012. V květnu 2013 pomáhal v kampani chorvatských Pirátů v Záhřebu a v letech 2013 a 2014 [působil][1] jako mezinárodní komunikátor v kanceláři švédské europoslankyně [Amelie Andersdotter][2] v Bruselu. Během této činnosti se věnoval přípravě různých konferencí a spolupráci s různými Pirátskými stranami. Rovněž se účastnil iniciativy [Free Knowledge Advocacy Group][6], která prosazuje reformu autorského práva na celoevropské úrovni.

[1]: https://ameliaandersdotter.eu/author/jan-louzek
[2]: https://ameliaandersdotter.eu/
[3]: http://www.wikimedia.org/
[4]: https://www.youtube.com/watch?v=K1qgnLTpE1Q
[5]: https://cs.wikipedia.org/wiki/Svatojakubsk%C3%A1_cesta
[6]: https://meta.wikimedia.org/wiki/EU_policy
